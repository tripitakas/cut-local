思益梵天經卷苐一  苐二十二張  及
是人終不爲 惡魔所得便 若能達此義
則爲大智慧 法財之施主 亦是具禁戒
若知世如此 忍辱力勇健 具足諸禪定
通達於智慧 所在聞是法 其方則有佛
如是諸菩薩 不久坐道場 若有深愛樂
如是世閒法 則能降衆魔 疾得無上道
解諸法品第四此品名丹本無下二十四幅爾時下方爲歎功德品第五
佛復告思益梵天如來出過世閒亦
說世閒苦世閒集世閒滅世閒滅道梵
天五陰名爲世閒苦貪著五陰名爲世
閒集五陰盡名爲世閒滅以無二法求
五陰名爲世閒滅道又梵天所言五
陰但有言說於中取相分別生見而
說是名世閒苦不捨是見是名世閒集
是見自相是名世閒滅隨以何道不
取是見是名世閒滅道梵天以是因
緣故我爲外道仙人說言仙人於汝
身中卽說世閒苦世閒集世閒滅世閒
滅道爾時思益梵天白佛言世尊所說
四聖諦何等是眞聖諦梵天苦不名
爲聖諦苦集不名爲聖諦苦滅不名
爲聖諦苦滅道不名爲聖諦所以者
何若苦是聖諦者一切牛驢畜生等