思益梵天經卷苐二  苐十九張  及
凡夫從顚倒起妄想分別生貪恚癡
耳賢聖法中善知顚倒實性故无妄
想分別是以无貪恚癡大迦葉於汝
意云何若法從顚倒起是法為實為
虛妄耶答言是法虛妄非是實也網
明言若法非實可令實耶答言不也
網明言若法非實仁者欲於是中得
貪恚癡耶荅言不也網明言若然何
所是貪恚癡能惱衆生者答言善男
子若爾一切法從本已來離貪恚癡
相網明言以是故我說一切法相如
佛所化說是法時四萬四千菩薩得
柔順法忍丹有菩薩授記品第十二十五幅梵天上有薩婆若品第十一
爾時長老大迦葉白佛言世尊若網
明菩薩所見衆生不應復畏墮三惡
道若聞網明所說法者魔不得便若
為網明所教化者不畏墮聲聞辟支
佛道世尊願說網明功德莊嚴國土
佛言迦葉是網明菩薩在在國土遊
行之處利益无量衆生迦葉汝見網
明所放光明不荅言已見佛言若三
千大千世界滿中芥子尚可算數今
網明光明令諸衆生住菩提者不可