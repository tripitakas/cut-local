阿差末菩薩經卷苐一  苐八張  罪
解脫合與緣響常宜諮受諸正士等
以用護斯將養大乘從是出生聲聞
緣覺以是之故善哉族姓子為分別
說所從來處去此遠近如來國土號
字云何阿差末曰唯舍利弗如來在
前便可啓問當為發遣衆會被蒙決
諸疑網時舍利弗前問佛言阿差末
菩薩所從來處去是遠近其佛所號
國土何類其聞名者无央數人咸發
道意被大德鎧佛言舍利弗諦聽善
思彼世界名有稱功勳及如來號若
有聞者勿得懷疑悉共信之如來至
眞无所罣㝵亦无陰蓋一切敏達靡
不通暢咸言受教佛告舍利弗東方
去此度十江沙諸佛國土滿中諸塵
過若干剎有世界名阿尼彌沙彼有
佛號三曼跋陁如來至眞等正覺現
在說法阿尼彌沙者晉言不眴三曼跋陁者晉言普賢不眴世界
无有聲聞緣覺之名世尊聖衆純諸
菩薩於往古世造行已備布施調意
安庠聖哲禁戒博聞寂无放逸止足
功勳建立閑靜以忍辱力心不懷害
堅固精進積功累德每生自克普皆