阿𭅒末菩薩經苐一卷  苐八張  罪  N
解脫合與縁響常冝諮受諸正士等
以用護斯將養大乗從是出生聲聞
縁覺以是之故善㢤族姓子為分別
說所從來𠁅去此逺近如來國土号
字云何阿𭅒末曰唯舍利弗如來在
前便可唘問當為發遣衆會被蒙決
諸疑網時舍利弗前問佛言阿𭅒末
菩薩所從來𠁅去是逺近其佛所号
國土何類其聞名者無央數人咸發
道意被大德鎧佛言舍利弗諦聽善
思彼世界名有稱㓛勳及如來号若
有聞者勿得懷疑𢘤共信之如來至
真無所罣㝵亦無隂盖一切敏逹靡
不通暢咸言受教佛告舍利弗東方
去此度十江沙諸佛國土滿中諸塵
過若干𠛴有世界名阿𡰱弥沙彼有
佛号三𭦟跋陁如來至真等正覺現
在說法阿𡰱弥沙者𣈆言不眴三𭦟跋陁者𣈆言普賢不眴世界
無有聲聞縁覺之名世尊聖衆純諸
菩薩於徃古世造行巳俻布施調意
安庠聖哲禁戒愽聞寂無放逸止足
功勳建立閑靜以忍辱力心不懷𡧱
堅固精進積㓛累德每生自克普皆