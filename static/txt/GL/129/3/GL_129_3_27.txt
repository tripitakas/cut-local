伅眞三昧經卷下 苐二十七張 場 
為一切人廣說其福云何佛言若有
人以七寶滿三千大千剎土施與須
陁洹斯陁含阿那含阿羅漢辟支佛
上至佛所作功德至千歲佛問阿難
其德甚多不阿難白言甚多甚多天
中天佛言不如男子女人奉行菩薩
事而晝夜各三諷誦讀若為人說是
法中事其德出彼上何況說如是法
者何以故菩薩以經中四事為人說
解中義是故為法施衆施中之尊於
是為極上之恩法施者是為極上之
護何以故其法施者聞聽心垢則除
便得脫其所有物而施與但長養於
生死其欲度於生死者當以法而施
與是為隨佛教法施者一切人因是
中而得德菩薩法施時得三十二事
何謂三十二事用意安一所作安二
於行安三於愛欲少四於怒尟五癡
亦爾六自就脫復脫人度生死七為
人所愛八為諸天所歎九為龍閱叉
犍陁羅所護十因所作而分越十一便
得衣鉢震越牀臥具病瘦醫藥十二名
聲遠近莫不聞者終不為邪之所得