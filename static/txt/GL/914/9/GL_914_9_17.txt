根本說一切有部百一羯磨卷第九 第十七張 受
言立制所得利者謂諸苾芻或是隨
黨或非隨黨共作制要然後安居於
某處村坊街衢之內某家屬我某舍
屬汝若得物時依制而受廣如大律
此言隨黨者謂是隨順提婆達多所有伴屬言非隨黨者卽是佛弟子此乃由其住處則令物隨處
判處中旣非兩處故遣兩衆均分現今西方在處皆有天授種族出家之流所有軌儀多同佛法至
如五道輪迴生天解脫所習三藏亦有大同無大寺舍居村塢間乞食自居多修淨行胡蘆爲鉢衣
但二巾色類桑皴不飡乳酪多在那爛陁寺雜聽諸典曾問之曰汝之軌式多似大師有僻邪處復
同天授豈非天授之種胄乎彼便答曰我之所祖實非天授此卽恐人嫌棄拒諱不臣耳此雖多似
佛法若行聚集則聖制分途各自爲行別呈供養豈況諸餘外道計斷計常妄執自然虛陳得一食
時雜坐流俗無分踵舊之徒用爲通鑑更相染觸濕渭同波高尚之賓須察茲濫殊行各席深是其宜
言依止所得利者謂依止男女及半
宅迦而爲安居依此得利者是
言安居所得利者謂於此夏安居所
獲利物隨施主處分
僧伽所得利者謂是決定然無分局
此物施主將來決定施與僧伽就中
不爲分別此與夏安居人此與現前
人此物應問施主
苾芻所得利者謂是決定而作分局
於此房院住者便受其利
對面所得利者謂是對面所獲利物
定處所得利者謂是大師一代行化