根本說一切有部百一羯磨卷第九 第二十張 受  N一
作掌亡苾芻衣物人若僧伽時至聽
者僧伽應許僧伽今差苾芻某甲作
掌亡苾芻衣物人白如是如世尊說
不和羯磨和合羯磨云何不和羯磨
謂諸苾芻同一界內作羯磨時衆不
盡集合與欲者不與欲雖皆摠集應
訶者訶而不止强爲羯磨如是名爲
不和羯磨云何和合羯磨謂諸苾芻
同一界內作羯磨時皆來共集合與
欲者與欲應訶者訶訶時便止如是
名爲和合羯磨
具壽鄔波離請世尊曰大德有幾種
人言不齒錄訶不成訶佛言有十二
種人云何十二一無慚二有瑕隙三
愚四癡五不分明六言不善巧七界
外住八被捨棄九言無次緖十捨威
儀十一失本性十二授學人廣如尼陁那目得迦中具解
大德有幾種人言堪齒錄訶乃成訶
佛言有四種人云何爲四一住本性
二在界內三不捨威儀四言有次緖
根本說一切有部百一羯磨 卷第九
甲辰歲高麗國大藏都監奉
勅彫造