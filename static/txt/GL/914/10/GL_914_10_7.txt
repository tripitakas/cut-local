根本說一切有部百一羯磨卷苐五 苐十一張 受
具壽鄔波離請世尊曰大德如世尊
說苾芻應畜十三資具衣者當云何
畜佛言應須一一牒名守持何謂十三
一僧伽胝譯爲重複衣 二嗢呾囉僧伽譯爲上衣
三安呾婆娑譯爲下衣此之三服皆名支伐羅北方速利諸人多名法衣爲
袈裟乃是赤色之義非律文典語中方皆云支伐羅 四尼師但娜
臥敷具也  五泥伐散娜裙也  六副泥伐
散娜副裙 七僧腳欹迦卽是掩腋衣也古名覆髆長蓋右臂
定匪眞儀向使掩右腋而交搭左臂卽是全同佛製又復流派自久漫造祇支繁費雖多未聞
折中旣違聖撿自可思愆雖復目擊明文仍恐未能除改改謂改其覆髆除乃除卻祇支耳廣如
別處 八副僧腳欹迦副掩腋衣  九迦耶襃
折娜拭身巾也  十木佉襃折娜拭面巾
十一鷄舍鉢喇底揭喇呵剃髮衣謂披著剃髮
十二建豆鉢喇底車憚娜遮瘡疥衣
十三鞞殺社鉢利色加羅藥資具衣也
攝頌曰
三衣幷臥具 裙二帔有兩 身面巾剃髮
遮瘡藥直衣
斯等諸衣應如三衣牒名守持應云
此臥敷具我今守持已作成衣是所
受用第二第三亦如是說餘皆准作
大德此十三資具衣外有餘長衣此
欲如何佛言十三衣外自餘長衣應