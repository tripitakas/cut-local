根本說一切有部百一羯磨卷第五 第十八張 受
一招者漿酢似梅狀如皁莢二毛者漿卽熟芭蕉子是
三孤落迦漿其果狀似酸棗四阿說他子漿菩提樹子是
五烏曇跋羅漿其果大如李子六鉢嚕灑漿其果
狀如蘡薁子七蔑栗墜漿是蒲桃果八渴樹羅漿形如
小棗澀而且甜出波斯國中方亦有其味稍殊其樹獨生狀如椶櫚其果多有將至番隅時人
名為波斯棗其味頗與乾柹相似
言七日藥者謂是酥油糖蜜也
言盡壽藥者謂根莖花葉果卽是凡為草木藥物不過於此便是摠攝
諸藥品類斯終矣
及五種鹽廣如餘處此中時藥更藥幷
七日藥及盡壽藥下之三藥若與時
藥相和者時中應服必若過時便不合
食下之二藥與更藥相和者齊更應服
下之一藥與七日藥相雜者齊七日應
用舊云四藥相和從强而服者謂時非時自有强弱不據多少有云麴與薑相和麴多
時噉薑多非時者皆臆斷
其盡壽藥若欲守持長服者如是應
作先淨洗手受取其藥對一苾芻蹲
踞合掌作如是說具壽存念我苾芻
某甲有此病患此淸淨藥我今守持
至盡壽來自服及同梵行者第二第
三亦如是說七日更藥准上守持其
更藥者盡日應飮如其至夜但齊初
更律教一夜分為三節初之一分名曰初更過斯不應飮用若准五更當一更强半舊