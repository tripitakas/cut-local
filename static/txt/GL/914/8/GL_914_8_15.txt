根本說一切有部百一羯磨卷第八 第十五張 受
而入廁中
佛言此處不應隨夏次第在前至者
卽須先入其洗手處及洗足處此卽
應須隨夏次第若異此者得越法罪
亦復不應於其廁處故作停留得越
法罪廣如雜事第五卷洗淨威儀經具言
時有苾芻默入廁內先在廁者形體
露現遂生慚𧹞佛言欲入廁時或彈
指或謦咳或踏地作聲若默然入者
得越法罪由无門扇為此須安
時有苾芻於花樹果樹下大小便佛
言花果樹下勿大小便如有違者得
越法罪若在棘刺林下无過
時有苾芻旣服酥已為渴所逼往問
醫人醫人令食菴摩洛迦果卽嶺南餘甘子
也初食之時稍如苦澀及其飮水美味便生從事立名號餘甘矣舊云菴摩勒果者訛也
佛言有五種果一呵梨得枳舊云呵梨勒訛二
毘鞞得迦舊云鞞醯勒者訛也三菴摩洛迦四末
栗者卽胡椒也五蓽茇利卽蒟醬也舊云蓽茇類也此之
五果若時非時若病无病竝隨意食
如世尊說邊方之國聽皮臥具於中
方處由鄔波難陁卽便遮卻然於俗
舍還復開聽具壽鄔波離請世尊曰