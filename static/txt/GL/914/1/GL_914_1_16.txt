根本說一切有部百一羯磨卷第一 第十六張 受
謂商矩一一商矩所量之影皆悉名
為一人此影纔長齊四指時看自身
影與身相似若有增減准此應思故僧
祇律云一人二人影者比來人皆不識量影訖時應告彼云
汝在食前近圓或在食後影長爾許
若一指二指一人半人二人三人等如
其在夜或是晝陰卽可准酌告之謂
是初更夜半乃至天明等次後宜應
告知時節差別彼皆不知時節有幾
佛言有五時差別一冬時二春時三
雨時四終時五長時言冬時者有四
月謂從九月十六日至正月十五日
言春時者亦有四月謂從正月十六
日至五月十五日言雨時者有一月
謂從五月十六日至六月十五日言
終時者謂六月十六日一日一夜是
言長時者有三月欠一日一夜謂從
六月十七日至九月十五日此是西方衆僧要法若不
解者卽非苾芻但為比來未翻致令聞者不悟此謂佛家密教與俗有殊若至西國他問不知
人皆見笑不同支那記月而已
次當為說四依法
汝某甲聽此四依法是諸世尊如知
應正等覺所知所見為諸苾芻受近