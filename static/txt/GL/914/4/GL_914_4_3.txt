根本說一切有部百一羯磨卷第四 第三張 受
旣說序已應作單白羯磨應如是作
大德僧伽聽今僧伽黑月十四日作
襃灑陁若僧伽時至聽者僧伽應許
僧伽今作襃灑陁說波羅底木叉戒
經白如是次應說戒上來是大僧作法若有苾芻尼作法
准事應為
襃灑陁時不來白二
若長淨時復非結界有瘨狂苾芻不
能與欲不堪扶舁佛言應作羯磨令
衆无犯應如是作若有餘事不得來
集准此應為
大德僧伽聽彼苾芻某甲瘨狂病發
不能與欲不堪扶舁僧伽今與作病
患羯磨令衆无犯若僧伽時至聽者
僧伽應許僧伽今與苾芻某甲病患
羯磨白如是羯磨准白成
差分臥具人白二
如世尊說汝諸苾芻至五月十六日
應夏安居時諸苾芻不知云何作夏
安居佛言欲至安居日預分房舍僧
伽所有臥具諸坐枮等下至洗足盆竝
須將集悉皆均分諸苾芻等不知何
人應分佛言分臥具等有十二種人