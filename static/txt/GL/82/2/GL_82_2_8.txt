如来徳智經卷下 苐八張 臣
處捨無有分別曼殊尸利譬如爲幻
所化由幻師故現種種事以無功用
無分別故分種種身曼殊尸利彼幻
所化不可說不生不滅無字無聲無
方處無有物無想無思無二無行無
等無對曼殊尸利然彼爲幻所化由
幻師故現種種事以無功用無分別
故如是如是曼殊尸利如來應等正
覺隨衆生故種種所行威儀事入處
示現曼殊尸利彼如來不可說不生
不滅無字無聲無方處無有物無想
無思無二無行與法界等無對曼殊
尸利譬如日由循迷留山王故四大
洲中衆生或有見出時或有見下時
或有見日高來時或有知下入時或
有知半夜時或有中時或有知日出
來初打鼓時彼國一日分爲四分若盡一分則打鼓爲節此謂四分中初打鼓時或
有下入初打鼓時或有殘日打鼓時
或有殘夜打鼓時如是日輪四大洲
中衆生各各異見其日輪亦無分別
無異分別然由循迷留故四洲世界
中現種種事以無功用無分別故
如是如是曼殊尸利如來應等正覺