明度經卷第一  第九張   潛 *
拔邪穢之根法句曰心爲法本禍福由心行殃殃罪罪識生五陰所弊故不睹無念法也無念法也
無所由聰明之法者獲無想之定善惡不同十二因緣滅諸根都寂厭生死神還休人本純眞經
曰心入泥洹從本寂又寂不解四非常守意志著空斯空想天之類矣由還生死受苦無數慧
印經曰如令泥洹爲常住法大哀四等還爲蠕動謂其不能空空入泥洹處本寂者也秋
露子曰計如此學菩薩大士不學一
切智不起想求衆智矣佛言然如此學不學一
切智如是曉了乃爲學一切智曉了者謂
不著不斷不起不滅耶能出一切法謂十二部經法善業白
言如世尊言是爲幻人學一切智已
學一切智乃出諸法如直言之當云
何佛言吾因是以問汝所安便說師 言
所安便說如言旦說汝所知也對曰甚善佛言云何幻
與色異乎不也世尊幻與痛想行識
爲有異乎不也世尊云何知想在此經者及行同此法者意處
是經者盛陰已滅者持生死五陰成菩薩道者皆云何也 色猶幻痛想
行識猶爲幻云何善業明是中想知
立行五陰而爲菩薩對曰菩薩學如
幻人是中持如幻者卽五陰所以者
何如佛說識如幻善業說往者所聞佛語引以喩義也若
此識六根亦然何者意幻爲三界耳
如三界卽六根卽五陰秋露子言菩
薩聞是得無懈怠佛言設爲惡友所
制必持懈怠若得善友終不懈也若識