金光㝡勝王經卷苐六 苐十七張 食
波拏此是根本梵音惟目貝齒而隨方不定或是貝齒或是金銀銅鐵等錢然摩揭
陁現今通用一迦利沙波拏有一千六百貝齒摠數可以准知若准物直隨處不定若人持呪得
成就者獲物之時自知其數有本云每日與一百陳那羅卽金錢也乃至盡形日日常得西方 
求者多有神驗除不至心也
其持呪者見是相已知事得成當須
獨處淨室燒香而臥可於牀邊置一
香篋每至天曉觀其篋中獲所求物
每得物時當日卽須供養三寶香花
飮食兼施貧乏皆令罄盡不得停留
於諸有情起慈悲念勿生瞋誑諂害
之心若起瞋者卽失神驗常可護心
勿令瞋恚又持此呪者於每日中憶
我多聞天王及男女眷屬稱揚讚歎
恒以十善共相資助令彼天等福力
增明衆善普臻證菩提處彼諸天衆
見是事已皆大歡喜共來擁衛持呪
之人又持呪者壽命長遠經無量歲
永離三塗常無災厄亦令獲得如意
寶珠及以伏藏神通自在所願皆成
若求官榮無不稱意亦解一切禽獸
之語
世尊若持呪時欲得見我自身現者
可於月八日或十五日於白疊上畫