金光㝡勝王經卷第七 第十一張 食 
方著淨衣旣出壇場入淨室內呪師
教其發弘誓願永斷衆惡常修諸善
於諸有情興大悲心以是因緣當獲
無量隨心福報復說頌曰
若有病苦諸衆生 種種方藥治不差
若依如是洗浴法 幷復讀誦斯經典
常於日夜念不散 專想慇懃生信心
所有患苦盡消除 解脫貧窮足財寶
四方星辰及日月 威神擁護得延年
吉祥安隱福德增 災變厄難皆除遣
次誦護身呪三七遍呪曰
怛姪他三謎毘三謎莎訶索揭滯毘
揭滯 莎訶 毘揭茶亭耶反伐底 莎訶娑
揭囉三步多也莎訶塞建陁摩多也
莎訶尼攞建侘也莎訶阿鉢囉市哆
毘𠼝耶也莎訶呬摩槃哆三步多也
莎訶阿你蜜攞薄怛囉也莎訶南謨
薄伽伐都跋囉甜摩寫莎訶南謨薩
囉酸蘇活底 莫訶提鼻裔莎訶 悉甸睹
漫此云成就我某甲曼怛囉鉢拖莎訶怛喇睹
仳姪哆  跋囉甜摩奴末睹莎訶
爾時大辯才天女說洗浴法壇場呪
已前禮佛足白佛言世尊若有苾芻