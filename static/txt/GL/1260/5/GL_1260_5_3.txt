逍遥 卷弟五   苐三張   輕  法眉
事森然景象尓沉思事事皆真從始无變矣巧拙在人心和粹
冲淡本无短長盖人心有於智愚致事理分於巧拙尔
一法歸千法玄元妙旨愽𦁕群經以一氣貫三才以一法歸衆法
故云聖人抱一為天下式真如即是真於諸法中體了真性行无
相行言无言教乃是真也迷情終不見迷情滯教不見真常逹士
契真不害於教老子云我獨異於人達了悟知因悟道之人心照
淸淨滌除玄覽能无疵乎海納分他境衆水朝宗群流藂萃雖分
異𣲖同納一源亦猶統道真乘萬化俱服也心平故可親了乎虛靜
之宗專務為治之本以万物利為利以百姓心為心得不平也伹明修鍊
路欲履大道精行為先必體真如群動咸歸也善業盡隨身
谷神不死響應无方為善從之其理明矣
真一生天地夫逍出沖和妙氣含養萬物配隂陽為一二之基故
列子云一變為七七變為九九復變為一一者形變之始也因依認宿
縁天地孕靈冲氣調和因依生發皆契宿縁故陰符經云天至私用至公者矣
智高通理性其或得意忘言智通心照悟空空之理析色色之談
玄解旣深髙仾殊隔凢下少周旋中士巳降溺於塵滓雖閒妙道
不能周旋也語𪐩何竒絕夫不為可欲所乱令心境俱靜一无
所有則心與道合聖理竒絕者矣幽深隱聖賢智與聖冥識與
神會探𧷤索隱與賢聖而同轍矣誰人解我意逍遙懸解奧妙
沖虛內景湛然希夷自得矣大道寸心玄无名之道衆妙之門
理括恒沙逹乎方寸