逍遥 卷苐五   苐三張   輕
事森然景象邈爾沈思事事皆眞從始無變矣巧拙在人心和粹
沖淡本無短長蓋人心有於智愚致事理分於巧拙爾
一法歸千法玄元妙旨博總群經以一氣貫三才以一法歸衆法
故云聖人抱一爲天下式眞如卽是眞於諸法中體了眞性行無
相行言無言教乃是眞也迷情終不見迷情滯教不見眞常達士
契眞不害於教老子云我獨異於人達了悟知因悟道之人心照
淸淨滌除玄覽能無疵乎海納分他境衆水朝宗群流叢萃雖分
異泒同納一源亦猶統道眞乘萬化俱服也心平故可親了乎虛靜
之宗專務爲治之本以萬物利爲利以百姓心爲心得不平也伹明修鍊
路欲履大道精行爲先必體眞如群動咸歸也善業盡隨身
谷神不死響應無方爲善從之其理明矣
眞一生天地夫逍出沖和妙氣含養萬物配陰陽爲一二之基故
列子云一變爲七七變爲九九復變爲一一者形變之始也因依認宿
緣天地孕靈沖氣調和因依生發皆契宿緣故陰符經云天至私用至公者矣
智高通理性其或得意忘言智通心照悟空空之理析色色之談
玄解旣深高低殊隔凡下少周旋中士已降溺於塵滓雖閒妙道
不能周旋也語默何奇絕夫不爲可欲所亂令心境俱靜一無
所有則心與道合聖理奇絕者矣幽深隱聖賢智與聖冥識與
神會探賾索隱與賢聖而同轍矣誰人解我意逍遙懸解奧妙
沖虛內景湛然希夷自得矣大道寸心玄無名之道衆妙之門
理括恒沙達乎方寸