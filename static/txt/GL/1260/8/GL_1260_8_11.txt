逍遥詠八卷  弟十一張 輕  N
大矣日中成九轉曰中九轉十月玄功烹鍊旣精名殊次第
即湛隂粉面等也紅漿一飮到仙家道者萬物之奧羣精
之望肺膓旣沃於紅漿形體必棲於碧落
還源根本沓難窮歸根復命得道之常眞曰大還全非
九轉斯之妙旨冲寞難窮秘宻玄𢕄造化中養素還淳功齊
造化玄開秘訣包括無遺白日昬迷常不見雖曰玄𢕄其道
明白如日之照本自無私學者迷之瞑然無覩靑龍霧曉大家
同龍象太陽光充宇內五行有犯如霧昬蒙霧廓曉天無幽不燭故曰大同隂
陽表裏和煙碧丹分內外二氣相資交泰混融纎塵不翳
如煙一色凝碧虛明天地相鮮似火紅隂陽相契功用自今
神光炳然交徹二位如火之盛紅燄晶熒直要審詳知道理
差之秋毫天地懸隔未窮玄旨曷望成功丹成千載上昇功
神丹旣就妙用克彰足保遐齡上登仙界
御製逍遙詠卷第八
甲辰歳高麗國分司大藏都監奉
𠡠彫造