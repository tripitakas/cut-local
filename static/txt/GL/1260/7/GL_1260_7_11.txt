逍遥詠 卷苐七 苐十一張 輕
眞仙上聖方了聲聞抱一不離乃歸於至道也從來法則盡如
斯爰從上古迄至今時亡形得形无性見性皆依斯玄旨爾物情運
化眞純理萬彙陶冶運轉變化皆是妙用同臻純理也謾說
周遮問不知道不周遮眞非形象唯明達之士證之於身心旦非
肆言誇誕以得之故言者不知也性識賢愚俱一體稟靈
賢愚道皆一貫賢者任眞而自省愚者日用而不知彦善緣惡業
影相隨行善則吉行惡為凶是知影无恒體曲直猶形隨逐定矣
靈芝出見少人知靈芝无根為國之瑞非聖所感孰能見之
況乎道旨重玄知之誠寡此是含玄故不疑大道虛寂包博
重玄上士聞之故无疑也隱逸大同非妄想高奇之上庶幾
上仙或隱囂塵或棲巖壑喧寂一致物我俱忘精誠自化豈參
差精誠冥感神用自然千變萬態纖毫无失翺翔碧樂乘雲
駕或驂皓鶴或駕彩雲翺翔杳冥何往不適宛轉虹霓入室
時霓旌絳節縹緲三淸興罷遊仙還歸洞室至道就中升降
等大道坦然本无高下學者不敏情執萬端丹田日用有盈
虧日用之要在乎丹田稽彼盈虧由乎勤怠虛心玄覽能无疵乎
御製逍遙詠卷第七
甲辰歲高麗國分司大藏都監奉
勅彫造