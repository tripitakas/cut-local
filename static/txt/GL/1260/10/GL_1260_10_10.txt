逍遥詠 弟十卷 弟十張 輕 李大
烘烘火色水中論純陽赫赫在乎上純隂㝠㝠𠁅乎下隂陽混蒸
可論中矣至寳湏教鼎內存五行有緖四位无𭅒列鼎乎造
化之中至寳存隂陽之內㸃化自然常在手夫㸃鐵為金化
凡入聖雖理極自然且常居掌握矣區分道理有玄門造化
雖廣物象有歸隨冝而容應用而遣然大理㝠漠自有玄門莫將容
易誇言說變化之理道極神功妙在眞歸談何容易盡入
虛无是我尊萬類紛然皆歸无象无象之理乃是尊焉玄綱論云
此所謂返我鄕歸我常與道无彊天動地神邪可畏𠃵坤
位正則鬼神不得肆其邪隂陽失準則水火安能固其位當修鍊之時冝其愼乎
丹能飛走似雲奔妙用通玄功成道至可以飛𩂳彩走神功
通幽洞𢕄𨗿聲雲奔也
人是人非意頗同人之持論㸦出異端其意頗同是非殊解
較量此事盡㱕空較彼是非品量見識未臻大道觸事皆空
无為政化求眞理體眞理而合无為扣玄門而敷政化盡善
盡美功成不矜矣方表深仁大道雄不仁而仁仁膈有截
不德而德德被无彊大道深仁非雄何謂擧止伹能恒有節
夫聖人之動息猶天道之卷舒擧必有常止必有序靜專動直其在茲矣尋思
何處不周通道體周虛道性无礙出處由此无幽不適寰瀛
善惡知多少民之善惡皆由乎心以道治之物无不化莫忘
生前積德功至功至德法地法天民惟樂推史无不載矣
因緣業障遇眞稀名未桂於丹臺品未登於仙籙故因