僧羯磨  卷上   第二十三張   訓
某甲僧忍默然故是事如是持尼律中云
自說淸淨年滿二十僧今授某甲具足戒彼此俱文隨誦無失作此法已應爲記時邊受
與此無異
授戒相法應語彼云善女人諦聽如來無
所著等正覺說八波羅夷法若比丘
尼犯者非比丘尼非𥼶種女不得作
不淨行行婬欲法若比丘尼作不淨
行行婬欲法乃至共畜生彼非比丘
尼非𥼶種女汝是中盡形壽不得犯
能持不答言能不得盜乃至草葉若比
丘尼取人五錢若過五錢若自取教
人取若自斫教人斫若自破教人破
若燒若埋若壞色彼非比丘尼非𥼶
種女汝是中盡形壽不得犯能持不
答言能不得斷衆生命乃至蟻子若比
丘尼故自手斷人命持刀授與人教
死讚死勸死與人非藥若墮胎𥜒禱
呪術若自作方便教人作彼非比丘
尼非𥼶種女汝是中盡形壽不得犯
能持不答言能不得作妄語乃至戲笑
若比丘尼不眞實非己有自稱言得
上人法得禪得解脫得三昧正受得
須陁洹果乃至阿羅漢果天來龍來