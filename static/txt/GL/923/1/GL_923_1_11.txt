僧羯磨  卷上   第十一張   訓
三歸授戒法時有聞法得信欲受具戒時諸比丘將詣佛所中道失信不得
受具戒佛言自今已去聽汝等卽與出家授具足戒教令剃髮着袈裟脫革屣右膝著地合掌作是語
我某甲歸依佛歸依法歸依僧今於
如來所出家如來至眞等正覺是我
世尊三說我某甲已歸依佛歸依法歸
依僧於如來所出家如來至眞等正
覺是我世尊三說
羯磨授戒與度人法若比丘愚癡輒便度人而不知教授以不
教授故不按威儀乞食不如法處處受不淨食或受不淨鉢食在小食大食上高聲大喚如婆
羅門聚會法佛言聽僧與授具足者白二羯磨彼至僧中具儀作如是求大德僧
聽我某甲比丘求衆僧乞度人授具
足戒願僧聽我某甲比丘度人授具
足戒三說僧當觀察此人若不堪能教授及不能二法攝取者當語言止勿度人若有
智慧堪能教授及二法攝取者應如是與法大德僧聽此某甲
比丘今從衆僧乞授人具足戒若僧
時到僧忍聽僧今與某甲比丘授人
具足戒白如是大德僧聽此某甲比
丘今從衆僧乞授人具足戒僧今與
某甲比丘授人具足戒誰諸長老忍
僧與某甲比丘授人具足戒者默然
誰不忍者說僧已忍聽某甲比丘授
人具足戒竟僧忍默然故是事如是
持依止闍梨法亦同此