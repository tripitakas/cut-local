釋迦氏譜  苐四張         彩 洪*
相傳言瞿曇者此云泥土也但是譯人
取語輕重今問梵僧言瞿荼者泥土
也求曇者是星名也故知因星得姓
定非泥土言甘蔗者卽如彼經菩薩往
於甘蔗園中遊止修道因園命氏又
名甘蔗故佛所行讚云甘蔗之苗裔
者是也于時菩薩於園念道以宿業
故爲賊所得貫在木上流血于地大仙
瞿曇天眼淸淨菩薩絕嗣後佛無由
從山飛來哀斂死屍取土中血以泥
團之著兩器中還返所止以神呪力
滿足十月左變爲男右變爲女瞿曇
仙氏遂復興焉言舍夷者如四分律云
佛舍夷種亦云舍夷國未審此名言
釋迦者長阿含云過去有王名曰
懿摩卽第十輪王去菩薩身一百世也擯斥四子第四子名莊嚴卽白淨王所承
令遠出國奉王命已到北雪山住直
林中彌沙塞律云居雪山北四方遐
曠菜果滋茂頓駕數年歸德如市
鬱爲强國父思往召辭過不還父
王三嘆我子有能因名釋種本起云
錠光佛曰汝於來世當成爲佛號釋
迦文佛釋迦爲能文爲仁也准今唐