迦氏譜    第二十七張   彩
出遊四門相
經云太子聞妓歌詠園林便欲遊觀
導從出城東門觀者如雲淨居天化
為老人御者答曰云云又聞一切皆
老便念我身老至如電身安足恃迴
車還宮厭心益增迦毘四面各有一
園林池樓觀莊嚴无異太子出遊南
城門外淨居諸天化為病人見便愁
思卽迴車還
有婆羅門子名憂陁夷聰辯絕倫王
召為太子友解喩憂憒不得輒離又
經少時出城西門路見死人四人輿
之室家共送淨居所化唯太子及友
見便問答已益懷戰怖一切皆死吾
豈久存卽迴在宮更入餘園思昔禪
觀久懷厭離又遊北門下馬息樹除
侍思禪淨居化為比丘法服持鉢執
錫視地徐行而過太子前問答云我
是比丘能破結賊不染六塵便現通
力騰虛而去官屬皆睹深會本懷太
子曰善哉惟此為快決心修道卽迴
車馬大生欣慶
出家尋教迹第五初啓出家相二天神接送相三剃髮捨俗相  四尋仙非奪相