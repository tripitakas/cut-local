隂持入經卷上 苐二十四張 甚
輩觀意已覺見爲下道種是故名日觀若干二輩者謂道淨世穢其
事多故日若干也一爲淨觀謂空閑寂淨觀三十七品爲淨觀
二爲不淨觀觀三部御爲不淨觀三爲淸淨觀
謂意念止爲淸垢盍爲淨故言淸淨四爲不淸淨觀五
爲黑觀六爲白觀七爲可御觀 可御者淨
法可御觀業爲寶矣八爲不可御觀九爲罪御
觀罪御觀者觀履邪入三惡道以惑心十爲殃福觀謂觀
知何御屬殃福十一爲縛觀觀知識神縛在十二因緣十
二爲解脫觀知捨十二因緣當得解脫十三爲有所
益觀已得解脫爲有所益十四爲失無所益觀
失失道御無益於已十五爲往觀往觀謂六情往至六倒許
色聲香味細滑多念十六爲還觀還還觀身十七爲
受罪觀作十二因緣爲受罪也十八爲除罪觀
觀斷十二因緣爲除罪是故名爲觀亦爲二因緣
令有是說止爲一切天下人有二病
何等爲二一爲癡二爲愛是二病故
佛現二藥何等爲二一爲止二爲觀
若用二藥爲愈二病止觀爲二藥癡愛爲二病佛以
止觀治二病謂之愈病者令自證止滅愛觀滅癡癡滅得道之證
貪愛欲不復貪 止觀道滿癡愛卽滅飽於道者不飢於俗
謂之不復貪矣念意得解脫癡已解令從慧
得解脫得四非常直淨之御卽無三界志謂之解脫矣
陰持入經卷上