隂持入經卷下 苐八張 甚
佛說慧根比丘欲見當在四諦爲有
四輪好郡縣居輪依慧人輪自本正
願輪宿命有福輪輪者喩車輪也能載致物言人有是
四輪亦載致人於道也四輪應四諦四禪爲屬道御也百法四輪義同也
彼爲道德共居相是爲好郡縣居令
得賢者依止處以得道德依猗相是
爲依慧人從是爲墮有正願處以得正
願相是爲身正願令墮福處從淸淨行
有所入相是名爲福令致墮五樂處謂五
根爲五樂處也彼爲戒法十一本一爲色持戒
無悔色身也身持戒不犯七惡二爲已不悔令得喜
意謂身不犯惡故令意喜三爲已有喜令愛生四
爲已意得愛爲身得猗五爲已身得
猗便得樂猗猗四意止也得樂得道樂六爲已意
得樂便得正止七爲已意得正止便
知如有八爲已知如有便寂然九爲已
寂然便得離離五陰冥十爲已得離便得
解脫十一爲已得解脫便見慧謂已解非
常苦空非身爲有慧有慧便知生死已盡十二因緣
滅卽生死盡也道御已畢所作御已竟不復
還受苦得三活謂之畢淨御足意漏盡謂之竟直入泥洹不還三界受
衆苦也
戒相爲何等至命盡持戒令從是致