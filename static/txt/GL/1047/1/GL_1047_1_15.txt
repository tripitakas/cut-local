迦譜卷苐一   苐十五張   彩
四子一名淨飯
大智論云昔日種王名師子頰有四
子長名淨飯長阿含與曇無德律竝
同而彌沙塞獨云尸休羅子淨飯儻
或傳寫脫略也若斷疑從多則宜以
阿含等經爲正
淨飯子名菩薩
祐仰惟錠光授記表號𥼶迦玄符冥
契故託化𥼶種名兆於未形之前迹
孚於旣生之後照灼人天聯緜曠劫
其爲源也邃矣乎
𥼶迦降生𥼶種成佛緣譜第四出普耀經一名方等本起
菩薩住兜率天其諸天子各六十六
億咸共講議當使菩薩現生何種或
有說言維提種摩竭國其母眞正其
父不眞拘薩大國父母宗族皆不眞
正和沙大國王無威神受他節度維
耶離國憙諍不和無淸淨行此鏺樹
國擧動虛妄志性麤鑛不應生彼有
一天子名曰幢英詣菩薩所而前諮
問究竟菩薩一生補處所可降神種
姓云何菩薩報曰其國種姓有六十
德一生補處乃應降神六 十 德 文 多 不 載