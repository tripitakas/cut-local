釋迦譜卷苐一   苐十五張   彩  目甫
四子一名淨飯
大智論云昔日種王名師子頰有四
子長名淨飯長阿含與曇无德律並
同而弥沙塞獨云尸休羅子淨飯儻
𢦙傳寫脫略也若断疑從多則冝以
阿含等經為正
淨飯子名菩薩
祐仰惟錠光授記表号𥼶迦玄符冥
契故託化𥼶種名兆於未形之前迹
孚於既生之後照灼人天聯緜曠劫
其為源也邃矣乎
𥼶迦降生𥼶種成佛縁譜第四出普耀經一名方等本起
菩薩住兜率天其諸天子各六十六
億咸共講議當使菩薩現生何種𢦙
有說言維提種摩竭國其母真正其
父不真拘薩大國父母宗族皆不真
正和沙大國王无威神受他節度維
耶離國憙諍不和无淸淨行此鏺樹
國擧動虛妄志性麤鑛不應生彼有
一天子名曰幢英詣菩薩所而前諮
問究竟菩薩一生補𠁅所可降神種
姓云何菩薩報曰其國種姓有六十
德一生補𠁅乃應降神六 十 德 文 多 不 載