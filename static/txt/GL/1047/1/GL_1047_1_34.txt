釋迦譜卷苐一   苐三十四張   彩
𥼶迦在七佛末種姓衆數同異譜第五出長阿含經
佛告諸比丘過去九十一刧時世有佛
名毗婆尸如來至真出現于世復次
過去三十一刧有佛名尸棄如來至
真出現於世復於彼三十一刧中有佛
名毗舍婆如來至真出現於世復次
此賢刧中有佛名拘樓孫又名拘𨚗
含又名迦葉我今亦於賢刧中成㝡
正覺
毗婆尸佛時人壽八萬𡻕尸棄佛時
人壽七万𡻕毗舍婆佛時人壽六万
𡻕拘樓孫佛時人壽四万歲
拘𨚗含佛時人壽三万𡻕迦葉佛時
人壽二万𡻕我今出世人壽百𡻕少
出多減
毗婆尸佛出𠛴利種姓拘利若尸棄
佛毗舍婆佛種姓亦尒拘樓孫佛出
婆羅門種姓迦葉增一阿含云姓婆羅墮拘𨚗含
佛迦葉佛種姓亦尒我今如來至真
出𠛴利種姓曰瞿曇
毗婆尸佛坐娑羅樹下成㝡正覺尸
棄佛坐分陁利樹下成㝡正覺毗舍
婆佛坐婆羅樹下成㝡正覺拘樓孫