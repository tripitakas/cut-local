迦譜卷苐二   苐十七張   彩 *
五十應眞神足飛來稽首佛足佛起至
大愛道舍利所千比丘從皆就座佛告
阿難取舍利盛之以鉢著吾手中阿
難如命以鉢盛舍利長跪授佛佛以
兩手受之告諸比丘斯聚舍利本是
穢身兇愚急暴嫉妒陰謀敗道壞
德今母能拔女人兇愚之穢爲丈夫行
獲應眞道遷靈本無何其健哉告比
丘衆及諸理家宜共興廟應修供養
僉曰唯然於是四衆天人鬼龍造廟
立剎種種供養摩訶波闍波提齊言大愛道也亦名瞿曇彌雜阿含
經云是難陁親母又增一阿含經云佛告阿難 難陁羅云汝等擧大愛道身我當躬自供養爾
時𥼶提桓因毘沙門王前白佛言唯願勿自勞神我等自當供養佛言止止所以然者父母生子
多有所益長養恩重乳哺懷抱要當報恩不得不報過去未來諸佛母先取滅度諸佛皆自供
養耶維舍利也時毘沙門天王使諸鬼神擔栴檀薪至曠野之間佛躬自擧牀一腳羅云擧一
腳阿難擧一腳難陁擧一腳飛在虛空往至塚間其中四部衆擧五百比丘尼舍利俱至塚間
爾時佛自取栴檀木著大愛道身上佛言有四人應起塔供養一者佛二者辟支佛三者漏盡
羅漢四者轉輪聖王皆以十善化物故爾時人民卽取舍利各起塔供養
祐尋姨母爲德恩均所生是以持輿
之重爰酬鞠育所以勸報復勵無恩人也
𥼶種滅宿業緣記第十八出長阿含經
爾時波斯匿王新紹王位便作是念
我今新紹王位先應取𥼶種家女卽