阿毗曇心論卷苐三 苐十五張 自 *
謂是初禪已說初禪第二今當說
二痛若干種 二禪有四枝 五枝是第三
此禪說二痛
二痛者第二禪有二痛喜根及護根
若干種者於中身有若干種已離覺
觀有若干心或時入喜根或時入護
根但喜是根本邊有護根二禪有四
枝者第二禪有四枝內淨喜樂一心
內淨名是信於離中生信已得初禪
離便作是念一切可離餘枝如前說
此種於第二禪是枝五枝是第三者
第三禪有五枝樂護念智一心樂者
意識地中樂根護者已樂於樂不求
餘其人云護雖有義不應云枝也念者是護方便不捨
智者不令樂一心者定此種於第三
禪中是枝此禪說二痛者第三禪有
二痛樂根及護根樂根是根本護根
是邊
離息入息出 第四有四枝 此枝謂說善
亦復分別種
離息入息出者息入者來息出者去
是第四禪中無所以者何彼由定力
故身諸毛孔合第四有四枝者第四