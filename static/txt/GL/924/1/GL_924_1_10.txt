尼羯磨 卷上  苐十張   訓   3
處作淨地竟僧忍默然故是事如是
持律言有四種淨地一者檀越若經營人作僧伽藍時處分如是言某處爲僧作淨地
二者若爲僧作僧伽藍未施僧三者若半有籬障若多無籬障若都無若垣牆若塹亦如是四
者僧作白二羯磨結
解淨地法文略無解應翻結云大姊僧聽若僧時
到僧忍聽僧今解某處淨地白如是
大姊僧聽僧今解某處淨地誰諸大
姊忍僧解某處淨地者默然誰不忍
者說僧已忍解某處淨地竟僧忍默
然故是事如是持
授戒篇第三
八不可過授戒法案律時摩訶波闍波提與五百舍夷女人俱詣
佛所禮足白言善哉世尊願聽女人於佛法中出家爲道佛言且止瞿曇彌莫作是言欲令女
人出家爲道何以故瞿曇彌若女人於佛法中出家爲道令佛法不久爾時摩訶波闍波提聞
佛教已前禮佛足繞已而去後於異時摩訶波闍波提復與五百舍夷女人俱共剃髮被袈裟
往祇桓精舍在門外立步涉破腳塵土坌身涕泣流淚爾時阿難見已往問爲往佛所求請世
尊爲說八不可過法若能行者卽是出家受戒故言阿難今爲女人
制八盡形壽不可過法若能行者卽
是受戒何等爲八雖百歲比丘尼見
新受戒比丘應起迎逆禮拜與敷淨
座令坐如此法應尊重恭敬讚歎盡
形壽不得過比丘尼不應罵詈比丘
呵責不應誹謗言破戒破見破威儀