尼羯磨 卷上   苐十二張   訓
白佛佛言如是阿難摩訶波闍波提
及五百女人得受戒又告阿難若女
人不於佛法出家者佛法當得久住
五百歲阿難聞之不樂心懷悔恨憂
惱啼泣流淚前禮佛足繞已而去
善來授戒法案律時聞法者卽於座上諸塵垢盡得法眼淨見法得法成辦
諸法已獲果實前白佛言我今欲於如來所出家修梵行佛言來比丘尼於
我法中快自娛樂修梵行盡苦源唱此
言已髮自然落袈裟著身鉢盂在手卽名出家受具足戒
羯磨授戒與度人法律言世尊制戒雖聽度人汝等愚癡輒便
度人而不知教授以不知教授故不案威儀乞食不如法處處受不淨食或受不淨鉢食在小食大
食上高聲大喚如婆羅門聚會法自今已去聽僧與授具足者白二羯磨往彼僧中具儀作如是求
大姊僧聽我某甲比丘尼求衆僧乞
度人授具足戒願僧聽我某甲比丘
尼度人授具足戒三說僧當觀察此人若不堪能教授及不能與
二歲學戒及二法攝者當語言妹止勿度人若有智慧堪能教授與二歲學戒及二法攝取者
應如是作大姊僧聽此某甲比丘尼今從
衆僧乞授人具足戒若僧時到僧忍
聽僧今與某甲比丘尼授人具足戒
白如是大姊僧聽此某甲比丘尼今
從衆僧乞授人具足戒僧今與某甲
比丘尼授人具足戒誰諸大姊忍僧
與某甲比丘尼授人具足戒者默然