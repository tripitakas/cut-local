尼羯磨  卷中   第三十張   訓
諸大姊忍僧為某甲比丘尼解呵責
羯磨者默然誰不忍者說三說僧已忍
解某甲比丘尼呵責羯磨竟僧忍默
然故是事如是持
與擯羯磨法律言行惡行污他家言惡行者謂自種花樹教他種等言
污家者有四種事一依家污家二依利養污家三依親友污家四依僧伽藍污家若行惡行污他家
見聞皆具聽僧作擯白四此作及解文如律明
與依止羯磨法若有比丘尼癡无所知多犯衆罪共白衣雜住而相親附
不順佛法聽僧為作依止白四謂遣依止有德人住不得稱方國土等作此作及解亦文如律
與遮不至白衣家羯磨法白衣有五法僧應為作遮不至
白衣家羯磨此人恭敬父母沙門婆羅門所應持者堅持不捨比丘尼有十法僧應與作遮不至白
衣家羯磨惡說罵白衣方便令白衣家損減作无利作无住處鬪亂白衣於白衣前謗佛法僧在白
衣前作下賤罵如法許白衣而不實此作及差使送懺悔解等具如律文矣
與不見罪擧羯磨法若有比丘尼犯罪餘比丘尼語言汝犯罪
見不答言不見佛言聽僧與作不見罪擧白四此作及解亦文如律
與不懺悔罪擧羯磨法若有比丘尼犯罪諸比丘尼語言汝 
有罪懺悔答言不懺悔佛言聽僧與作不懺悔擧白四此作及解亦文如律
與不捨惡見擧羯磨法若有比丘尼如是惡見生作如是言
我知佛所說法犯婬欲非障道法佛言聽僧為作呵諫白四捨此事故諫法如文彼比丘尼僧
與作呵諫已猶故不捨惡見佛言與作不捨惡見擧白四此作及解亦文如律
與狂癡羯磨法有三種狂癡一說戒時或憶或不憶或來或不來二或憶
而來三或不憶不來是謂三種狂癡是中下二不應與作初一應作白二羯磨應如是與大
姊僧聽此某甲比丘尼心亂狂癡或