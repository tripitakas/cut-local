尼羯磨  卷中   第三十五張  訓  3
沙彌尼共住更相調弄或共唄或共哭共戲笑亂諸坐禪比丘尼佛聽喚來謫罰若不改者應
爲彼沙彌和尚阿闍梨作不禮羯磨此作及解文如律明
與白衣家作覆鉢羯磨法律言白衣家有五法不應
與作覆鉢不孝順父不孝順母不敬沙門不敬婆羅門不供事比丘尼有五法應作卽反
上是復有十法衆僧應與作覆鉢罵謗比丘尼爲比丘尼作損減作無利益方便令
無住處鬪亂比丘尼於比丘尼前說佛法僧惡以無根不淨法謗比丘尼若犯比丘尼如
是九八七六五四三二一與作覆鉢法應如是與  大姊僧聽此某甲
某甲比丘尼淸淨而以無根波羅夷
法謗若僧時到僧忍聽僧今爲此某
甲作覆鉢不相往來白如是大姊僧
聽此某甲某甲比丘尼淸淨而以無
根波羅夷法謗今僧爲作覆鉢不相
往來誰諸大姊忍僧爲某甲作覆鉢
不相往來者默然誰不忍者說僧已
忍爲某甲作覆鉢不相往來竟僧忍
默然故是事如是持
差比丘尼使告白衣法律言應白二差一比丘尼
爲使告彼令知其使比丘尼應具八德八德及差廣如律明此使比丘尼往至彼家不應
受牀坐飮食供養等具應語云今僧爲汝作覆鉢不相
往來彼若不解應廣爲說彼人若言作何方便解我覆鉢還相往來者彼
使應語云汝應往懺悔衆僧彼若懺悔隨順衆僧不敢違逆從僧乞解覆鉢還相往
來者僧應爲解文如律爾
尼羯磨卷中