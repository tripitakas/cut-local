寳星經卷苐六  苐十三張   殷 *
那羅婆跋隸那百七十九梅底離百八十底耶伽
阿底毘離耶跋隸那百八十一阿地瑟魑多百八十二
薩婆步都百八十三烏波遮耶也百八十四薩婆呵百八十五
爾時一切諸佛土中所有大衆至此
佛剎普來會者皆共同聲作如是言
南无一切諸佛南无一切諸佛皆共
三反作如是言怪哉牟尼衆集甚大
希有大菩薩集甚大希有大聲聞集
甚大希有如是希有實未曾有我昔
未聞此金剛法等因緣法心建立一
切法摧碎陁羅尼印句差別法門一
切教師正法住持三寶種不斷絕悉
能摧破魔境界力斷魔羂縛降伏魔
怨建立法幢護持法分乃至能滿諸
佛境界故今一切諸佛世尊說此陁
羅尼印句差別法門記是一切衆生
心印大希有行調伏六入乃至令一
切衆生得无上涅槃故說此陁羅尼
印記法時三十恒河沙等菩薩摩訶
薩成就此陁羅尼得三昧忍
爾時月光童子卽從坐起合掌普觀
佛加護故及自神通力出大法聲悉
皆遍滿此佛剎內說如是偈