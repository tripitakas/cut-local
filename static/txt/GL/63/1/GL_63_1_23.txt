虚空藏神呪經  苐二十三張  吊信成
无解无瞋无愛其性淸淨善男子如
來亦爾於第一義空心得自在其性
淸淨雖處濁世不為塵垢之所染污
為化衆生故出現於世善男子而是
虛空依於六識而得住耶不也世尊
虛空藏白佛言世尊各不相依各无
行處一切法空无有積聚本際如實
猶如虛空无壞无成无憶想分別无
動无愛无子无果无報无有文字世
尊菩薩摩訶薩如是知諸法性得无
生忍如是世尊卽說呪曰
卑婆羅闍一摩㝹𠿮移二愼那闍移三
禪那尼摩四牟尼呵羅五阿那咃六破
羅仇呵七竭婆尼摩八阿毘咃九修婆
奢奢闍婆十舍那舍那十一舍那哆咃十二
劍摩舍摩十三禰摩浮摩十四毘沙舍摩
十五遮那咃那十六翅隸唵蒱三罔呢莎
呵十七
佛言善哉善哉善男子汝今能說是
降伏眼師子吼步水陁羅尼令諸衆
生臨命終時破煩惱障業障報障得
生淨土汝能愍念衆生遊諸佛土示
現色身利益衆生說大乘經能斷諸