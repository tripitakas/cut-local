四分律刪補隨機羯磨 卷下  苐三十二張  訓
善勝諸怨三者於衆中決斷無畏四
者有疑悔能開解五者善持毘尼令
正法久住佛言有四種斷事人若寡
聞無慚若多聞無慚者在僧中言說
斷事僧應種種苦切呵責令無慚者
不復更作若有慚者多聞若有慚者寡聞衆中言說斷事僧應種種佐助開示
若隨彼所說讚言善哉佛言有五種疾滅正法有比
丘不諦受誦律喜忘文句復教他人
文旣不具其義有闕二爲僧中勝人
上座而多不持戒但修不善後生倣
習放捨戒行三有比丘持法持律
持摩夷不教道俗卽便命終令法斷
滅四有比丘難可教授不受善言餘
善比丘便卽捨置五互相罵詈互求
長短疾滅正法
佛言若上座旣不學戒亦不讚歎戒
若有餘比丘樂學戒歎戒者亦復不
能以時勸勉讚歎我不讚歎如是上
座何以故若我讚歎者令諸比丘親
近習學其法長夜受苦我見如是上
座過失是故不讚歎若中座下座亦如上作句次有上中下座
能讚歎戒佛讚如此上座作句反上卽是佛言毘尼有五答一序
答二制答三重制答四者修多羅答