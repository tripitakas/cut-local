四分律刪補隨機羯磨 卷下  苐二十一張  訓
用人髮食生肉血裸身著外道衣等名下品二明從生者十誦云從初篇生重應一切僧中
悔若初篇生輕二篇生重應界外四比丘衆中悔若僧殘生輕應一比丘前悔薩婆多云
懺法與波逸提同前獨頭偸蘭懺法亦准從生上中下懺應知
已前三懺罪事非輕悔法繁密
理須精練自可持律行用是常
餘者博尋終成虛托必欲淸蕩
卽是智人觀緣執法固无有失
縱舒撰次非學不知徒費時功
未辦前務故闕而不載必臨機
秉御大鈔詳委
懺波逸提法悔通僧別故前列三十唯據對首後列九十由貪慢財事輕重
二心故分二位懺捨兩據
前懺捨墮佛言犯捨墮衣不得遣與人作三衣作波利迦羅衣若數數著
用衣若淨施應捨已然後作淨此尼薩耆衣當捨與僧若衆多人若一人不得別衆捨若
捨不成捨得突吉羅故知三種懺法又犯通僧別界分二所竝委詳思
僧中懺法要須五人以上為受懺者僧中捨墮有於三種初明捨財謂離罪緣
中明捨心謂離罪因後明捨罪除生死業此之三捨懺法宗途義類通贍初明捨
財三十捨中乞緜作衣畜貿二寶此之三戒不對於僧餘者皆通三境今摘取數犯
者以為摽首捨法有三初五長之物二離受衣三餘雜捨等辯定此三訖將往僧中佛言捨與
僧時持往僧中偏袒右肩脫革屣向上座禮䠒跪合掌應作如是捨言大德僧聽
我某甲比丘故畜一三五八事長衣犯捨
墮故離僧伽梨宿犯捨墮自買得一事衣犯捨墮我今捨與僧
一說若知數者隨多少言之若衣財衆多乃云不憶數也唯除三衣一種以必有數若衣