四分律刪補隨機羯磨   卷上  苐八張  訓
七者人法事非三相竝非如前類取理須條貫諸緣明曉成敗故佛在世
一事五處作之竝成非法況今像末焉可輕哉義無怠慢
對首羯磨亦具七非就中分二若但對首法唯取持衣一法以顯非
相餘說淨等法類解於緣有異
一人非謂受對之人犯重遮難有呵者呵或對僧俗而作
二法非謂持法錯脫說非明曉
三事非謂犯捨異財不合聖教或五大上色受持不成
四者人法非五人事非六事法非七
具三非竝如上例知交絡識相若衆法對首亦具七非今摘取捨墮一法條然具解餘者例
同有異一人非謂界內別衆人非應法呵人設呵置止卽非二法非捨懺
還財諸法乖正三事非犯過衣財如律所斷必非聖制理無懺捨竝識相而加法非有
疑而過分有違加無知罪
四者人法非乃至第七具三非顯相如上
心念羯磨亦具七非就中有三初但心念法唯取懺輕突吉羅罪具
解餘例同異一人非謂對人懺悔體非佛教二法非謂但心念而不口言雖言
而非明了或增減錯忘三事非由事緣故悞犯則輕重或境通衆多未了前相四人
法非乃至第七具三非若對首心念及衆法心念各具七非人通
別衆界緣兩處竝須准例隨事曉知
諸界結解篇第二界別有三攝僧界攝人以同處令無別衆罪攝衣界
攝衣以屬人令無離宿罪攝食界攝食以障僧令無宿煮罪宗意如此
僧界結解法第一有三種僧界一者大界二者戒場三者小界今就大界內
又有三種謂人法二同法食二同法同食別初唯本制後隨緣別開
結初大界法時四方僧集會疲極佛言聽隨所住處結界應盡集不得受欲是