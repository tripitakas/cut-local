四分律刪補隨機羯磨 卷上  苐二十一張   訓
語之言此是安多會此是鬱多羅僧此
是僧伽梨薩婆多云此三衣名九十六種外道所无唯佛法中有今故示汝  
此是鉢多羅十誦云鉢是恒沙諸佛幖幟  此衣鉢
是汝有不答言是諸部中亦卽加受法者應語言善
男子諦聽今是至誠時我今當問汝
汝隨我問應答若不實者當言不實
若實言實汝不犯邊罪耶答言无者應語言汝應不識
此罪名謂曾受佛戒已犯於四重卽是佛法海外人故名邊罪汝不有邪義決云凡問難有无意在相解
故中邊不相領解尚不成犯戒捨戒今雖問而不識者與不問无別律云不成受戒故以下類此可知
汝不污比丘尼不僧祇律云謂白衣時污淨戒尼梵行汝非
賊住耶謂白衣沙彌時盜聽說戒羯磨同僧法事汝不破內外道
耶謂曾作外道來受具足戒後復入外道今又重來受具戒者汝非黃門
耶謂非生揵妒變半月自截等六種者汝非殺父耶汝非殺
母耶汝非殺阿羅漢耶汝非破僧耶
汝非惡心出佛身血耶僧祇律云此二難佛滅後无佛久涅
槃依舊文問耳汝非是非人耶謂諸天鬼神等變為人形而受者
汝非畜生耶謂有龍畜能變形為人而來受者汝非二
形耶謂此身中具有男女根正乖道器汝今无不應一一具解問已若答言无者汝今
字誰和上字誰年滿二十不此三事及十三難竝
須一一問答以不具故不得戒三衣鉢具足不父母聽汝
不汝非負人債不汝非奴不汝非官
人不汝是丈夫不律本云年滿二十者能耐寒熱風雨飢渴持戒
一食忍惡言及毒虫十事是丈夫相僧祇云二十已上七十已下有所堪能是丈夫位得與受戒若過若