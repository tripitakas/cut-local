四分律刪補隨機羯磨   卷上  苐十二張  訓
南角某標從此北迴至西北角某標
從此東迴至東北角某標從此南迴
還至東南角某處彼爲內相此爲外
相此是大界內外相一周訖三唱已若欲唱相應
將四五比丘出戒場外盡標相內集僧然後唱二重摽相已僧中方加羯磨其文如初結大界法無
異故不出
結三小界法此三小界竝爲難事故興律云不同意者未出界聽在界外疾疾一
處集結小界受戒又言若布薩日於無村曠野中行衆僧不得和合者隨同師善友下道各集一處結小
界說戒又言若自恣日於非村阿蘭若道路行若不得和合者隨同師親友移異處結小界自恣故知非
難無緣輒結類諸難開若違制犯又皆無外相卽身所坐處以爲界體故受戒中云此僧一處集結小界
說戒中云今有爾許比丘集結小界自恣中云諸比丘坐處已滿齊如是比丘坐處僧於中結小界等故知
俱無外相爲遮呵人卽小界受戒法云界外呵不成呵也此文𥼶成無外相明矣今有立界相房院於中
結者羯磨不成以大界立相不唱非法小界無相若立非法故大界別人唱相羯磨文中牒之小界旣無
唱法羯磨自顯摽相故重委明示庶無疑濫脫隨而結則成多犯一非是開緣二輒立相三處留久固文
云不應不解而去等四妄通餘法卽非制而制其羯磨文如常也
結解衣界法第二有三種僧伽藍若大界共伽藍等或界小於伽藍竝
不須結若界大於伽藍者依法結之則隨界攝衣也然有羯磨立無村結者若准律文先結衣界村
內攝衣後因事起方乃除村今通立一法不問有村無村法爾須除薩婆多論正立此義以有村來五意
故除若先無村作法結已淨人住處外村來入隨所及處皆非衣界若本村還出衣界仍攝若先有村村
在非攝村去空地衣界還滿四村來去非結解故五分律中咸有斯意
結攝衣界法時有厭離比丘見阿蘭若處有一好窟自念言我若得離衣宿
者可卽依此窟住佛言聽結不失衣除駃流水白云
大德僧聽此處同一住處同一說戒