四分律刪補隨機羯磨 卷上  苐六張  訓
說不得單說若欲廣說者應具修威儀至可傳欲者所如是言大德一心念某
甲比丘如法僧事與欲淸淨一說便止佛言若能
憶性相名類者隨意多少受之若不能記者但云衆多比丘與欲淸淨亦得二明受欲法佛言若受欲
者受欲已便命過若出界去若罷道入外道衆別部衆至戒場上若明相出等七緣若自言犯邊罪
等十三難人三擧二滅在空隱沒離見聞處如是等通前二十八緣竝不成受欲若至中道若在僧中亦
尒應更與餘者欲僧祇云五種失欲如不足數中說又云在界外受欲持欲者出界與欲人出界與欲巳
自至僧中還出衆第五持欲在僧中因難驚起無一人住者如是等竝名失欲十誦云與覆藏等三人失
欲五分云與尼等四人狂等三人或倒出衆人皆不成欲十誦云取欲淸淨人若取時若取竟自言非
比丘者不成淸淨欲律云持欲比丘自有事起不及詣僧聽轉受與餘比丘應作如是言
大德一心念我某甲比丘與衆多
比丘受欲淸淨彼及我身如法僧
事與欲淸淨三明說欲法僧祇云不得輒爾與人欲應與堪能持欲僧
中說者若有說者羯磨人如上問已彼受欲者應答是言大德僧聽某甲
比丘我受彼欲淸淨彼如法僧事與
欲淸淨若自恣時應言與欲自恣餘詞同上佛言若受欲人若睡眠若入定若忘若不
故作竝成若故不說得突吉羅若病重者應輿至僧中恐病增動者僧就病者所或出界作不合別衆故若中
道逢難界外持欲來得成八正陳本意謂僧私兩緣僧中或創立法處則豎摽唱
相或常所集用則行籌告白等私事亦二若違情治罰則作擧與罪若順情請許多須乞詞至文具顯
九問事端緖律云僧今和合何所作爲事含通別臨時唯一通問
十答所成法律云應答言作某羯磨然事有先後法緣通別說戒自恣應在
後作受戒捨墮義兼通別若結界捨界理無雙答竝先須詳委然後答問
中明衆多人法若作但對首法如持衣說淨等法通二界人唯是別若作衆法
對首法如捨墮說戒等二界盡集人非別衆法則兩異竝前須明識義無雜亂
後明一人法若但心念法事通二界人唯獨秉若對首心念及衆法心念界通二處有