甲比丘如法僧事與欲淸淨一說便止佛言若能
憶性相名類者隨意多少受之若不能記者但云衆多比丘與欲淸淨亦得二明受欲法佛言若受欲
者受欲已便命過若出界去若罷道入外道衆別部衆至戒場上若明相出等七緣若自言犯邊罪
等十三難人三擧二滅在空隱沒離見聞處如是等通前二十八緣竝不成受欲若至中道若在僧中亦
尒應更與餘者欲僧祇云五種失欲如不足數中說又云在界外受欲持欲者出界與欲人出界與欲巳
自至僧中還出衆第五持欲在僧中因難驚起无一人住者如是等竝名失欲十誦云與覆藏等三人失
欲五分云與尼等四人狂等三人或倒出衆人皆不成欲十誦云取欲淸淨人若取時若取竟自言非
比丘者不成淸淨欲律云持欲比丘自有事起不及詣僧聽轉受與餘比丘應作如是言
相或常所集用則行籌告白等私事亦二若違情治罰則作擧與罪若順情請許多須乞詞至文具顯