四分律刪補隨機羯磨 卷上  苐三十四張  訓
正問難遮法應安慰法如上已便語言汝諦聽今是
眞誠時我今問汝有當言有无當言
无汝不犯邊罪耶汝不犯比丘耶汝
非賊心為道耶汝非壞二道耶汝非
黃門耶汝非殺父耶汝非殺母耶汝
非殺阿羅漢耶汝非破僧耶汝不惡
心出佛身血耶汝非非人耶汝非畜
生耶汝非二形耶竝令識相分明顯答以不解故无由得戒汝
字何等和尚字誰年歲滿二十未衣鉢
具足不父母夫主聽汝不汝不負人債
不汝非婢不汝是女人不女人有如
是諸病癩癰疽白癩㽳痟癲狂二根
二道合道小大小便常漏涕唾常出
汝无如是諸病不竝隨前事有无具答汝學戒未
卽應答言已學戒復應問言淸淨不復重答言淸淨
復應問餘尼言某甲已學戒未餘尼答言已學戒
重問言淸淨不餘尼重答淸淨
正授戒體法戒師應略說發戒方便如大僧受戒中所說以得戒在大僧理
須知正法羯磨云大德僧聽此某甲從和尚尼
某甲求受大戒此某甲今從僧乞受
大戒和尚尼某甲某甲所說淸淨无
諸難事年歲已滿衣鉢具足已學戒
淸淨若僧時到僧忍聽僧今為某甲