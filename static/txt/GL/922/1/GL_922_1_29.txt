四分律刪補隨機羯磨 卷上  苐二十九張  訓
教死讚死若與非藥若墮胎若𥜒禱
呪術自作教人作者非式叉摩那非
𥼶種女若斷畜生不能變化者命缺
戒應更與戒是中盡形壽不得犯能
持不答言能持不得妄語乃至戲笑若式
叉摩那不眞實非己有自稱言得上
人法得禪得解脫三昧正受得須陁
洹果斯陁含果阿那含果阿羅漢果
天來龍來鬼神來供養我此非式叉摩
那非𥼶種女若於衆中故作妄語缺
戒應更與戒是中盡形壽不得犯能
持不答言能持不得非時食若式叉摩那
非時食缺戒應更與戒是中盡形壽
不得犯能持不答言能持不得飮酒若式
叉摩那飮酒缺戒應更與戒是中盡
形壽不得犯能持不答言能持佛言式叉尼一切大尼戒應學除自手
取食授食與他此學法女具學三法一學根本卽四重是二學六法謂染心相觸盜減五錢斷畜生命小妄
語非時食飮酒也三學行法謂大尼諸戒及威儀竝制學之若犯根本戒法者應滅擯若缺學法者更與
二年羯磨若違行法直犯佛教卽須懺悔不壞本所學六法
授比丘尼戒法佛言有八敬比丘尼善來比丘尼破結使比丘尼羯磨受中
有遣信比丘尼十歲曾嫁比丘尼十八童女二歲學戒二十衆比丘尼邊方義立十衆比丘尼前三唯局
佛世後五通於像末
乞畜衆法佛言尼滿十二歲欲度人者應具修威儀禮諸尼僧足如大僧法三乞已