四分律刪補隨機羯磨  卷上  苐二十四張  訓
具足戒此某甲今從衆僧乞受具足
戒某甲爲和尚某甲自說淸淨無諸
難事年滿二十三衣鉢具僧今授某
甲具足戒某甲爲和尚誰諸長老忍
僧與某甲授具足戒某甲爲和尚者
默然誰不忍者說是初羯磨第二第三亦如
上次第問答無違者得僧已忍與某甲授具足戒
竟某甲爲和尚僧忍默然故是事如
是持善見論中及律本竝云授具足已和尚阿闍梨等當爲記春夏冬時某月某日乃至量影等
時授具足戒次說隨相時有比丘受具已衆僧捨去旣不識犯便造重罪佛言自今
已去作羯磨已當先與說四波羅夷法  善男子聽如來至眞
等正覺說四波羅夷法若比丘犯一
一法非沙門非𥼶子汝一切不得犯
婬作不淨行若比丘犯不淨行受婬
欲法乃至共畜生非沙門非𥼶子爾
時世尊與說譬喩猶如有人截其頭
終不能還活比丘亦如是犯波羅夷
法已不能還成比丘行汝是中盡形
壽不得作能持不答言能持一切不得盜
下至草葉若比丘盜人五錢若過五
錢若自取教人取若自破教人破若
自斫教人斫若燒若埋若壞色者彼
非沙門非𥼶子譬如斷多羅樹心終