四分律刪補隨機羯磨  卷上  苐十六張  訓
八戒亦得成受俱舍論云若先作意於齋日受者雖食竟亦得前受戒者下心合掌隨施戒人語勿前勿
俱若違不成論云若受八戒應言一日一夜莫使與終身戒相亂成實云五戒八戒隨日月長短或一年
一月乃至半日半夜重受減受竝得應如是授言我某甲歸依佛
歸依法歸依僧一日一夜一年一月爲淨行優
婆塞如是三授我某甲歸依佛竟歸依
法竟歸依僧竟一日一夜一年一月爲淨行優
婆塞竟三結已次授戒相言如諸佛盡形壽不殺
生某甲一日夜不殺生能持不答言能持
如諸佛盡形壽不盜某甲一日夜不
盜能持不答言能持如諸佛盡形壽不
婬某甲一日夜不婬能持不答言能持如諸
佛盡形壽不妄語某甲一日夜不妄
語能持不答言能持如諸佛盡形壽不飮
酒某甲一日夜不飮酒能持不答言能持
如諸佛盡形壽離華香瓔珞香油
塗身某甲一日夜亦離華香瓔珞香
油塗身能持不答言能持如諸佛盡形壽
離高勝牀上坐及作倡伎樂故往觀
聽某甲一日夜離高勝牀上坐及作
倡伎樂故往觀聽能持不答言能持如諸
佛盡形壽離非時食某甲一日夜離
非時食能持不答言能持阿含經云如上次第授已當教發願言 
我今以此八關齋功德不墮惡趣八