四分律刪補隨機羯磨 卷上 苐五張 訓 孝大
集若戒場大界竝盡唱制限集之若自然界則分四別謂聚落蘭若道行水界初言聚落則有二種若聚
落界分不可分別者准僧祇七樹之量通計六閒六十三步若无異衆得成羯磨若可分別聚落者准十
誦律盡聚落集之二言蘭若亦有二種若无難者諸部多云一拘盧舍按雜寶藏云五里是也相傳以此
為定若難事蘭若如善見論七槃陁之量相去五十八步四尺八寸得作羯磨三明道行界准薩婆多十
誦律縱廣六百步四明水界如五分律船上衆中有力人以水若砂四面擲所及處此之六相皆謂身面
所向方隅限齊之內集僧无人方可應法
五應法和合律云應來者來應與欲者與欲來現前得呵人不呵是名和合反上
三成別衆
六簡衆是非律云未受具者出等又云有四滿數一者有人得滿數不應呵若為
作呵責擯出依止遮不至白衣家羯磨如是四人者是也二者有人不得滿數應呵謂若欲受大戒人三
者不得滿數不得呵者若為比丘作羯磨以比丘尼式叉摩那沙彌沙彌尼足數若言犯邊罪等十三難
人若被三擧若滅擯若應滅擯若別住若戒場上若神足在空隱沒離見聞處若所為作羯磨人如是等二
十八種不足數又云行覆藏本日治摩那埵出罪人十誦律云行覆藏竟本日治竟六夜竟此上七人佛
言不相足數十誦又云睡眠人亂語人憒鬧人入定人瘂人聾人瘂聾人狂人亂心人病壞心人樹上比
丘白衣如是等十二人不成受戒足數摩德勒伽論云重病人邊地人癡鈍人如是等三人不成滿衆僧
祇云若與欲人若隔障若半覆露中閒隔障若半覆露申手不相及若一切露地坐申手不相及又云若
衆僧行作羯磨坐則非法乃至住坐臥互作亦爾四分云我往說戒處不坐為作別衆佛言非法五分病
人背羯磨說戒佛言別衆義加醉人等或自語前人不解心境不相稱等竝名非法故律中受戒捨戒法
內云若眠醉狂恚不相領解如前緣者竝不成故又須知別衆不足數等四句差別臨機明練成壞兩緣
四者有人得滿數亦得呵若善比丘同一界住不離見聞處乃至語傍人如是等人具兼二法者
七說欲淸淨律云諸比丘不來者說欲及淸淨於中有三謂與欲受欲說欲等法
若有佛法僧事病人看病事者竝聽與欲唯除結界一法有五種與欲若言與汝欲若言我說欲若言為
我說欲若現身相若廣說與欲成與欲若不現相不口說者不成應更與餘者欲又云欲與淸淨一時俱