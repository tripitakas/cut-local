四分律刪補隨機羯磨   卷上  苐十八張  訓
忍者說僧已忍與某甲比丘度人授
具足戒竟僧忍默然故是事如是持
度沙彌法律中度羅睺羅為最初僧祇云若年七歲解知好惡與出家過七十臥起
須人不得度若能修習諸業聽出家若初欲出家者為說苦事一食一住一眠多學問答能者度
與剃髮法時諸比丘輒度人故衆僧不知佛言汝若欲僧伽藍中剃髮當白一切僧
若不得和合房房語令知已與剃髮若和合作白已剃髮作是白言
大德僧聽彼某甲欲求某甲比丘剃
髮若僧時到僧忍聽與某甲剃髮白
如是作白已喚入衆中與剃髮度人法式廣如鈔中五分云先與受五戒已後受十戒  
授十戒法佛言若在僧伽藍中度令出家者當白一切僧白已聽與出家應作如是
白云大德僧聽此某甲從某甲比丘求
出家若僧時到僧忍聽與某甲出家
白如是授戒體法善見云阿闍梨告言汝隨我語教汝授三歸答
言爾又應問遮難發戒緣起准如經律例須具問方乃授云我某甲歸
依佛歸依法歸依僧我今隨佛出家
某甲為和尚如來至眞等正覺是我
世尊三授已便得戒我某甲歸依佛竟歸依
法竟歸依僧竟我今隨佛出家已某
甲為和尚如來至眞等正覺是我世
尊三結已與戒相盡形壽不殺生是沙彌戒
能持不答言能持盡形壽不偸盜是沙
彌戒能持不答言能持盡形壽不婬是沙
彌戒能持不答言能持盡形壽不妄語是