四分律刪補隨機羯磨 卷上  苐四張  訓   孝大
一但對首法二衆法對首法文通諸部竝如下列但對首法二十八受三衣法
幷捨 受鉢法幷捨 受尼師壇法幷捨 受百一衣物法幷捨 捨請法 捨戒法 受請依止法 衣說淨法
鉢說淨法 藥說淨法 受三藥法 受七日法 安居法與欲法 懺波逸提法 懺提舍尼法 懺偸蘭遮法
懺重突吉羅法 白露六聚法 露他重罪法 捨僧殘行法 白行行法 白僧殘諸行法 白入聚法 尼白
入僧寺法 尼請教授法 作餘食法衆法對首有五捨墮法 說戒法 自恣法
受僧得施法 受亡五衆物法心念羯磨略有十四義分三別一但心念法
二對首心念法 三衆法 心念法 竝通諸部至文自須唯 僧法羯磨獨四分一律 但心念
法有三懺輕突吉羅法 六念法說戒座中發露諸罪法對首心念法
有七安居法 說淨法 受藥法 受七日法受持三衣法 捨三衣法 受持鉢法衆法心
念法有四說戒法 自恣法 受僧得施法受亡五衆衣物法
已前略明緣集已後辯緣成壞
前明僧法律中佛言有四種僧一者四人僧除受戒自恣出罪餘一切羯磨應作二
者五人僧除中國受戒出罪三者十人僧除出罪四者二十人僧一切羯磨應作況復過二十若少一人
非法非毘尼不成
一稱量前事毘尼母論云事謂人法也律云稱量比丘及白衣稱量羯磨及犯事
也然所爲之緣不出三種謂人法事也如受戒懺悔差使治擯等爲人故作如說戒自恣等爲法故作如
結界攝衣淨地庫藏等爲事故作或具或單時離時合竝先須量校使成應法之緣
二法起託處僧祇律云非羯磨地不得受欲行僧事律中若作羯磨必先結界然
託處有二種若自然界中唯結界羯磨一法自餘僧法竝作法界中若對首心念二法則通二界
三集僧方法律云佛言當敷座打揵搥盡共集一處五分律云隨有木瓦銅鐵鳴
者令淨人沙彌打之無沙彌者比丘亦得不得過三通付法藏傳中令有長打之法三千威儀中具明杵
下之數薩婆多論云夫集僧揵搥必有常準不得互易
四僧集約界夫界有二若作法界則唯三種謂大界戒場小界若論小界无外可