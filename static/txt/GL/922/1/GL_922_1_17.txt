四分律刪補隨機羯磨   卷上  苐十七張  訓  丞輝
難邊地持此功德攝取一切衆生之
惡所有功德惠施彼人使成無上正
眞之道亦使將來彌勒佛世三會得
度生老病死經云設有善男子女人不發此願而持八齋者得少許福田引
古證言
出家受戒法七分明之一明出家功由菩薩二明有益超世三明障出大損
四明旣出家已行於罪行五明旣出家行凡福行六明出家修道要業七明大小正行三學爲本廣如鈔中
乞度人法時諸比丘輒便度人不知教授以愚癡故彼不被教授不按威儀著衣不齊
整乞食不如法處處受不淨鉢食於大食小食上高聲大喚如婆羅門聚會法諸比丘以此事白佛佛言聽
僧與授具足者白二羯磨彼欲度人者當往衆中偏露右肩脫革屣禮僧足右膝著地合掌應作如是乞言
大德僧聽我某甲比丘求衆僧乞度
人授具足戒願僧聽我某甲比丘度
人授具足戒慈愍故三乞律中准羯磨文爲授具足者須
乞畜衆法若按受戒揵度中前具列和上德已摠結文云如是畜依止畜沙彌亦爾故知竝須以無德不合故
與度人法佛言當觀察此人若不堪教授復不以二事攝取一者法二者衣食當語
言大德止勿度人若有智慧堪能教授又以二事攝者應與羯磨作是白言
大德僧聽此某甲比丘今從衆僧乞
度人授具足戒若僧時到僧忍聽僧
今與某甲比丘度人授具足戒白如
是大德僧聽此某甲比丘今從衆僧
乞度人授具足戒僧今與某甲比丘
度人授具足戒誰諸長老忍僧與某
甲比丘度人授具足戒者默然誰不