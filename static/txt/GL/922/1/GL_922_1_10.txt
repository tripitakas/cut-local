四分律刪補隨機羯磨   卷上  苐十張  訓
住處同一說戒今解界誰諸長老忍
僧同一住處同一說戒解界者默然
誰不忍者說僧已忍聽同一住處同
一說戒解界竟僧忍默然故是事如
是持此一羯磨通解有戒場大界者由文无偏局故得  
結同法利界法爾時有二住處別說戒別利養欲得共說戒同利養佛言
聽各自解界應盡集一處不得受欲當唱方相結之結文與前略同唯有僧於此彼二處結大界同說戒
同利養為異
結同法別利界法爾時有二住處別說戒別利養欲同說戒別利養佛
言當各解通結文略同前又有二住處欲別說戒同利養為守護住處故佛言聽之此四方僧物和法
結戒場法時諸比丘有須四人衆羯磨事起五人衆十人衆二十人衆羯磨事起是
中大衆集會疲極佛言聽結戒場稱四方界相若安橛若石若標畔作齊限已毘尼母云必以大界圍遶五
分等律須在大界前結若欲作者先安三重標相內裏一重名戒場外相中閒一重名大界內相最外一
重名大界外相立三相已盡自然界內僧集在戒場標內先令一比丘唱戒場外相應作如是言
大德僧聽我此住處比丘為僧稱四方
小界相從此住處東南角某標西迴至
西南角某標從此北迴至西北角某
標從此東迴至東北角某標從此南
迴還至東南角某標此是戒場外相
一周訖三說已若有曲斜隨事稱之羯磨者如上應和已白言  
大德僧聽此住處比丘稱四方小界
相若僧時到僧忍聽僧今於此四方
小界相內結作戒場白如是大德僧