歸至龍湖靜坐數日平生所得的杳無蹤跡從此以
後疑惑淨盡不遇本色宗匠惡辣鉗鎚墮在識見海
中鼓腹搖唇以為自得擔閣數年愧感鄧公相信之
極設盡計較欲勦他識見不知自己腳跟未穩先喪
己命忽省十地菩薩夢見眾生身墮大河欲救度故
起勇猛心發大精進驀地猛省人法兩空始得入門
全無干涉從今而後只是舊時人不做舊時夢偈曰
四十餘年不住功窮來窮去轉無蹤而今窮到無依
倚始悔從前錯用功
女弟子胡淨護呂淨念顧淨思捐資共刻無念和尚行由天啟乙丑自恣姑蘇兜率園識