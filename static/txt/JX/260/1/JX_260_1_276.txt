一施中雖是讚毀違而不違與字函第六卷
○財施輪回非解脫○法檀出世永逍遙
未曾有經云帝釋問野干曰施食施法有何功
德答曰布施飲食濟一日之命施珍寶財物濟
一世之乏增益繫縳說法教化名為法施能令
眾生出世間道奄字函
大丈夫論云財施者人道中有法施者大悲中
有財施者除眾生身苦法施者除眾生心苦財
施者為其作無盡錢財法施者為能無盡智財